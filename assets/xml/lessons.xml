<?xml version="1.0" encoding="UTF-8"?>

<!--
template:
<Lesson id="lessonId" title="lessonTitle">
		<HtmlText>
			<![CDATA[some html text]]>
		</HtmlText>
		<Images>
			<img src="imageSrc1" descr="imageDescription1" />
			<img src="imageSrc2" descr="imageDescription2" />
			<img src="imageSrc3" descr="imageDescription3" />
		</Images>
		<Test>
			<Question value="questionValue1">
				<Answer value="incorrectAnswer1"/>
				<Answer value="incorrectAnswer2"/>
				<Answer correct="true" value="correctAnswer3"/>
			</Question>
			<Question value="questionValue2">
				<Answer value="incorrectAnswer1"/>
				<Answer correct="true" value="correctAnswer3"/>
			</Question>
			<Question value="questionValue3">
				<Answer value="incorrectAnswer1"/>
				<Answer value="incorrectAnswer2"/>
				<Answer correct="true" value="correctAnswer3"/>
			</Question>
		</Test>
	</Lesson>
-->

<Lessons>
	<Lesson id="sun" title="Слънце">
		<HtmlText>
			<![CDATA[<p>Слънцето е централната звезда на Слънчевата система. Подобно на останалите звезди във Вселената, и Слънцето е огромно кълбо от горещ газ и неговият източник на енергия са термоядрените реакции в ядрото му. Излъчваната енергия е 3.86x10^33 ergs/сек. или 386 милиарди милиарда мегавата! За една секунда Слънцето изгаря около 4 млн. тона материал. Има диаметър 1,390,000 км, масата му е 1.9891x10^30 кг, температура на повърхността му е 5800 К, а в ядрото - 15,600,000 К.</p>

			<p>Слънцето, както и останалите звезди, не гори в истинския смисъл на думата. Топлината и светлинната енергия се получават, когато един вид газ се превръща в друг. Два атома водород се сливат и се образува хелий, при което известно количество вещество остава свободно. То достига до повърхността на Слънцето и се отделя под формата на топлина и светлина. Слънцето съдържа 98% от всичката маса в Слънчевата система. Изградено е от 75% водород и 25% хелий. В следващите 5 милиарда години Слънцето ще привърши своето водородно гориво и ще се превърне в червен гигант - звезда, която е приключила ядрения синтез и започва изгарянето на хелия. Започвайки да губи маса, Слънцето ще се раздуе. Възможно е неговият диаметър да нарастне около 170 пъти. Заради загубата на маса неговото гравитационно поле ще се намали и орбитите на всички планети ще се разширят, а Меркурий, Венера и Земята ще бъдат унищожени. На този етап от своя живот Слънцето ще разпръсне външните си слоеве, формирайки планетарна мъглявина, а в центъра ще остане горещото му ядро - бяло джудже.</p>

			<p><b>Строеж на Слънцето:</b></p>
			<ul>
				<li>в центъра се намира енергоотделящото ядро, което се разполага до ¼ от радиуса на звездата;</li>

				<li>над ядрото е зоната на лъчистото пренасяне, през която се пренася енергията от ядрото до външните слоеве. Тази зона се разполага до 2/3 от радиуса;</li>

				<li>конвективна зона – наречена е така, защото при нея енергията се пренася от самото вещество и това поражда постоянно циклично движение на газа нагоре-надолу поради неговото нагряване и охлаждане. </li>
			</ul>

			<p>Слънчевата атмосфера се намира над конвективната зона и представлява видимата повърхност на Слънцето. Състои се от няколко слоя:</p>
			
			<ul>
				<li><b>фотосфера</b> – с дебелина от 300 км, това е най-вътрешната част на слънчевата атмосфера. Фотосферата е хиляди пъти по-разредена от земната атмосфера.</li>

				<li><b>хромосфера</b> – разположен над фотосферата, този слой е по-прозрачен и по-разреден и няма рязка граница между двата слоя. Понякога в нея възникват сложни плазмени избухвания, в които взривообразно се отделя гигантско количество енергия с еквивалента на едновременния взрив на милиарди атомни бомби. Това са слънчевите изригвания, в които плазмата се нагрява до 10-30 млн. градуса К и поражда силно рентгеново излъчване и мощни потоци от заредени частици.</li>

				<li><b>корона</b> – простиращ се на разстояние десетки слънчеви радиуси над хромосферата, този слой е видим само по време на слънчево затъмнение. Отдалечавайки се от Слънцето, короната постепенно се разтваря в междупланетната газова среда. Самата корона е много гореща – 106 К и частиците в нея се движат толкова бързо, че гравитационното поле на Слънцето не може да ги удържи. В резултат плазмата в короната се устремява в междупланетното пространство във всички посоки със скорост стотици км/сек – това е <b>слънчевият вятър</b>.</li>
			</ul>

			<p>Понякога по повърхността на Слънцето се появяват тъмни петна. Те се наричат <b>слънчеви петна</b> и са по-тъмни, защото са с по-ниска температура от заобикалящата ги повърхност. Слънчевите петна се появяват в групи по няколко и могат да съществуват от няколко часа до няколко месеца в зависимост от размера си. По-големите петна се задържат по-дълго. Ако наблюдаваме едно слънчево петно в продължение на няколко дни, ще ни се стори, че то прекосява слънчевия диск. Това е така, защото Слънцето се върти. То се върти около оста си, но различните слоеве на неговата повърхност се въртят с различна скорост - на екватора се завърта за 25 дни, докато на полюсите се завърта за 36 дни.</p>

			<p>Над повърхността на Слънцето често се наблюдават огромни дъгообразни плазмени езици, наречени <b>протуберанси</b>. Те са по-плътни и по-студени от короната. Протуберансите се образуват в областите със силно магнитно поле над слънчевите петна. Те се наблюдават със специални апарати. При обикновени условия се изгубват в блясъка на Слънцето. С просто око може да се видят по време на пълно слънчево затъмнение. </p>

			<p>В атмосферата на Слънцето постоянно стават изменения. Променя се средният брой на слънчевите петна и на протуберансите, честотата на слънчевите избухвания и свързаните с тях явления. Тези явления определят степента на активност на Слънцето и проявяват определена периодичност. Активността на Слънцето достига максимум средно веднъж на 11,2 години. Цикличността на слънчевата активност е открита от немския учен Хенрих Швабе през 1843 г. Слънчевата активност не влияе забележимо на топлината, която достига до нашата планета, а на магнетизма й.</p>

			<p>Слънцето, заедно с цялата Слънчева система, обикаля около центъра на Млечния път за около 250 млн. години със скорост около 220 км/сек. В течение на годината Слънцето видимо се придвижва по небесната сфера, преминавайки през т.нар. зодиакални съзвездия (Овен, Бик, Близнаци, Рак, Лъв, Дева, Везни, Скорпион, Стрелец, Козирог, Водолей и Риби). Това видимо придвижване на Слънцето през зодиака е отражение на реалното годишно движение на Земята около Слънцето в равнина, наречена еклиптика. Затова и Слънцето видимо се движи в същата равнина, която преминава през изброените по-горе зодиакални съзвездия. Еклиптиката не съвпада с равнината на екватора, а е наклонена спрямо нея на ъгъл от 23 градуса. Ето защо Слънцето при движението си по еклиптиката два пъти в годината пресича небесния екватор – веднъж от север на юг и веднъж от юг на север. </p>

			<p>Пресечната точка, през която нашето дневно светило преминава от южното в северното небесно полукълбо, се нарича пролетна равноденствена точка, а моментът на това преминаване се нарича пролетно равноденствие. Този момент е началото на астрономическата пролет за северното полукълбо на Земята. Периодът време между две последователни преминавания на Слънцето през пролетната равноденствена точка определя общата продължителност на четирите годишни времена и се нарича тропична или слънчева година.</p>

			<p>Факт е, че през януари Земята е най-близо до Слънцето. Но поради наклона на земната ос от 23 градуса северното полукълбо на Земята е по-отдалечено от Слънцето и там е зима. През зимата Слънцето е ниско над хоризонта и за по-малко време през деня, в сравнение с лятото. Слънчевите лъчи падат под голям ъгъл, при което за единица площ се пада малко количество енергия и се приема по-малко топлина. През лятото е обратно - денят трае по-дълго и Слънцето е високо над хоризонта, при което се приема по-голямо количество топлина. За нашите географски ширини Слънцето достига до 66 градуса над хоризонта (43 градуса северна ширина + 23 градуса наклон на земната ос = 66 градуса) през лятото и около 20 градуса (43 - 23) през зимата.</p>]]>
		</HtmlText>
		<Images>
			<img src="sun/001.jpg" descr="Слънце" />
			<img src="sun/002.jpg" descr="Ултравиолетова снимка на Слънцето" />			
			<img src="sun/003.jpg" descr="Структура на Слънцето" />
			<img src="sun/004.jpg" descr="Повърхността на Слънцето" />
		</Images>
		<Test>
			<Question value="11-годишният цикъл на образуване на слънчевите петна е открит от:">
				<Answer value="Исак Нютон"/>
				<Answer value="Галилео Галилей"/>
				<Answer correct="true" value="Хенрих Швабе"/>
			</Question>
			<Question value="Какъв процент от масата на цялата Слънчева система заема Слънцето?">
				<Answer value="Над 10%"/>
				<Answer value="Над 50%"/>
				<Answer correct="true" value="Над 95%"/>
			</Question>
			<Question value="Може ли Слънцето да се класифицира като звезда от типа жълто джудже ?">
				<Answer correct="true" value="Да"/>
				<Answer value="Не"/>
			</Question>
			<Question value="Какъв ще е последният етап от живота на Слънцето?">
				<Answer correct="true" value="Бяло джудже"/>
				<Answer value="Свръхнова"/>
				<Answer value="Черна дупка"/>
			</Question>
			<Question value="Температурата в ядрото на Слънцето е:">
				<Answer value="15 000 К"/>
				<Answer correct="true" value="15 000 000 К"/>
				<Answer value="15 000 000 000 К"/>
			</Question>
			<Question value="Температурата във фотосферата на Слънцето е:">
				<Answer correct="true" value="5 800 К"/>
				<Answer value="58 000 К"/>
				<Answer value="100 000 К"/>
			</Question>
			<Question value="Колко пъти диаметърът на Слънцето е по-голям от този на Земята?">
				<Answer value="30"/>
				<Answer value="50"/>
				<Answer correct="true" value="Над 100"/>
			</Question>
			<Question value="Възрастта на Слънцето е около:">
				<Answer correct="true" value="4.5 млрд. години"/>
				<Answer value="10 млрд. години"/>
				<Answer value="1 млрд. години"/>
			</Question>
			<Question value="Слънцето никога няма да се превърне в:">
				<Answer value="Бяло джудже"/>
				<Answer value="Червен гигант"/>
				<Answer correct="true" value="Свръхнова"/>
			</Question>
		</Test>
	</Lesson>

	<Lesson id="mercury" title="Меркурий">
		<HtmlText>
			<![CDATA[<p>Меркурий е най-близката до Слънцето планета и предпоследната по големина в цялата Слънчева система. Обикаля около нашата звезда по орбита с диаметър около 57 910 000 км (0.38 AU) и поради тази близост наблюденията на планетата са много трудни. Диаметърът й е 4880 км и има маса 3.30x10^23 кг. Меркурий е свят на жар и студ - температурата на огряваната му половина от Слънцето достига до +440 градуса, а останалата част се охлажда до -180 градуса. На такава планета е невъзможно да съществуват нито океани, нито атмосфера. Даже и при най-щателните наблюдения на Меркурий не са открити признаци за съществуване на въздух. Няма естествени спътници.</p>

			<p>Меркурий се завърта 3 пъти около оста си за две обиколки около Слънцето. Нейната година е най-кратката: движейки се със средна скорост от около 48 км/сек., тя прави един оборот около Слънцето за 88 земни дни.</p>

			<p>Меркурий е ярък обект, но не може лесно да бъде наблюдавана. Ако се наблюдава в силен телескоп, вместо звезда тя изглежда като малка луна, имаща форма на сърп. Това са нейните фази, подобни на фазите на Луната. Тъй като Меркурий е тъмно тяло, отразяващо светлината, ние виждаме само огряната от Слънцето повърхност, където е ден.</p>

			<p>Диаметърът на Меркурий е 2.5 пъти по-малък от земния и 1.5 пъти по-голям от Луната.</p>

			<p>Данните за вътрешната структура на Меркурий са събрани от космическия апарат Маринър-10, който посети този свят през 1973 и 1974 година. Меркурий е около 1/3 от големината на Земята, а има плътност, сравнима със земната, което показва, че Меркурий има голямо ядро с големина колкото Луната или около 75% от неговия радиус. 60-70% от ядрото е съставено от желязо. Маринър-10 откри, че планетата има магнитно поле, което може би се генерира от частично разтопеното ядро. Ядрото е заобиколено от твърда скалиста мантия, която в най-тънките си области е с дебелина около 100 км.</p>

			<p>Повърхността на Меркурий е осеяна с кратери, подобно на Луната. Най-голямата забележителност на неговата повърхност е кратерът Caloris Basin, който е резултат от сблъсък с астероид. Тази вдлъбнатина, с диаметър над 1000 км, е много сходна с Mare Orientale на повърхността на Луната. Caloris Basin се нагрява много силно, тъй като е близо до суб-полярната точка – точката от повърхността на Меркурий, която е право под Слънцето, когато Меркурий е най-близо до Слънцето.</p>]]>
		</HtmlText>
		<Images>
			<img src="mercury/001.jpg" descr="Меркурий" />
			<img src="mercury/002.jpg" descr="Структура на Меркурий" />
			<img src="mercury/003.jpg" descr="Меркурий, заснет от Маринър 10" />
			<img src="mercury/004.jpg" descr="Меркурий е черната точка, пред Слънцето" />
			<img src="mercury/005.jpg" descr="Маринър 10 е първата сонда, изследвала Меркурий" />
		</Images>
		<Test>
			<Question value="Повърхността на Меркурий много прилича на повърхността на:">
				<Answer value="Юпитер"/>
				<Answer value="Сатурн"/>
				<Answer correct="true" value="Луната"/>
			</Question>
			<Question value="Диаметърът на Меркурий е около:">
				<Answer value="48 780 км"/>
				<Answer correct="true" value="4 878 км"/>
				<Answer value="487 км"/>
			</Question>
			<Question value="Кратерите на Меркурий приличат на кратерите на:">
				<Answer value="Юпитер"/>
				<Answer value="Венера"/>
				<Answer correct="true" value="Луната"/>
			</Question>
			<Question value="Кой космически апарат ни е помогнал да научим повече за Меркурий?">
				<Answer value="Луна 10"/>
				<Answer correct="true" value="Маринър 10"/>
				<Answer value="Аполо 13"/>
			</Question>
			<Question value="Естествените спътници на Меркурий са:">
				<Answer value="1"/>				
				<Answer value="3"/>
				<Answer correct="true" value="няма такива"/>
			</Question>
			<Question value="Колко земни денонощия продължава една година на Меркурий ?">
				<Answer value="70"/>
				<Answer correct="true" value="88"/>
				<Answer value="92"/>
			</Question>
			<Question value="Кое място заема Меркурий по големина в слънчевата система ?">
				<Answer value="7-мо място"/>				
				<Answer correct="true" value="8-мо място"/>
				<Answer value="9-то място"/>
			</Question>
			<Question value="От какво са съставени полярните шапки на Меркурий?">
				<Answer value="От замръзнали газове"/>
				<Answer value="От воден лед"/>
				<Answer correct="true" value="Няма такива"/>
			</Question>
		</Test>
	</Lesson>
	
	<Lesson id="venus" title="Венера">
		<HtmlText>
			<![CDATA[<p>Венера е втората по отдалеченост планета от Слънцето и шеста по големина от всички планети в Слънчевата система. Тя е планета от земен тип, подобна на Земята, но с по-малък размер - диаметърът и е 12100 км. Обикаля около Слънцето по орбита с радиус около 108 млн. километра. Орбитата й е най-близка до окръжност, за разлика от орбитите на останалите планети. Венера има обратно околоосно въртене - от изток на запад, и се върти много бавно около своята ос – един пълно завъртане трае 243 земни денонощия, а около Слънцето се завърта за 225 денонощия, т.е., нейната година е по-къса от нейното денонощие. За наблюдател от нейната повърхност Слънцето ще изгрява от запад и ще залязва на изток.</p>

			<p>Венера е най-яркият обект на небето след Слънцето и Луната. Орбитата й е вътре в орбитата на Земята, затова на небето тази планета никога не се отклонява от Слънцето на повече от 47 градуса и може да се види вечер на западния небосклон или сутрин на източния. Затова често я наричат Вечерница или Зорница. Още едно следствие от разположението на планетата вътре в орбитата на Земята - това са нейните фази, подобни на Луната. По време на приближението си до Земята, когато е видимо много ярка, даже в малък телескоп се вижда, че планетата има вид на сърп.</p>

			<p>Първият космически кораб, посетил Венера, е Mariner-2 през 1962 година. Последвали са още мисии, включително Pioneer Venus и руските апарати Venera-7 (първият космически апарат, приземил се на друга планета), и Venera-9 (направил първите фотографии на повърхността). Неотдавна орбиталният американски космически кораб Магелан направи детайлни карти на повърхността на планетата, използвайки радар.</p>

			<p>За вътрешността на Венера се заключава от гравитационното и магнитното поле, измерени от мисиите Магелан, Венера и Pioneer-Venus. Според данните от тези апарати Венера има желязно ядро, заемащо 1/4 от масата на цялата планета. Около ядрото е разположена мантията - силикатна обвивка с дебелина от порядъка на 3300 км. Над мантията се намира кората, която е с дебелина около 16 км. Радиолокационните наблюдения показват, че на Венера има множесто вулкани и реки от лава. Релефът на планетата е много сложен и се обяснява с активната вулканична и тектонична дейност.</p>
			
			<p>Венера е обгърната от плътна атмосфера, а атмосферното налягане на повърхността е 90 атмосфери – почти толкова, колкото е налягането в земните океани на дълбочина около 1 км. Атмосферата на Венера е открита през 1761 г. от от великият руски учен Михаил В. Ломоносов с помощта на телескопични наблюдения при пасаж на планетата пред диска на Слънцето. По време на наблюдението Ломоносов забелязал внезапно появило се сияние от края на планетното кръгче, малко преди кръгчето на планетата да навлезе изцяло в диска на Слънцето. Ученият обяснил това сияние като наличие на атмосфера, в която слънчевите лъчи се пречупвали и сияели около диска на планетата.</p>

			<p>Атмосферата на Венера е съставена предимно от въглероден двуокис с примеси от азот, кислород и водни пари. Има слоеста облачност, с дебелина на слоевете по няколко километра, и съставени от капчици концентрирана сярна киселина. Тези облаци напълно закриват повърхността от нашия поглед. Плътната атмосфера е причина за изключително силен парников ефект, който предизвиква нагряването на повърхността до около 450°С. Всъщност, температурата на повърхността на Венера е по-висока от тази на Меркурий, въпреки, че е отдалечена на почти двойно по-голямо разстояние от Слънцето. В горните области на атмосферата бушуват ветрове със скорост около 350 км/час, а на повърхността ветровете са слаби, със скорост едва няколко километра в час. Вероятно някога Венера е имала големи количества вода, подобно на Земята, но те са се изпарили отдавна и сега тя е напълно суха. Земята би имала същата съдба, ако беше разположена по-близко до Слънцето.</p> 

			<p>Венера няма естествени спътници. Липсва също и магнитно поле, като възможна причина за това може да е нейното бавно околоосно въртене.</p>]]>
		</HtmlText>
		<Images>
			<img src="venus/001.jpg" descr="Венера" />
			<img src="venus/002.jpg" descr="Радарна снимка на повърхността на Венера" />
			<img src="venus/003.jpg" descr="Фазите на Венера" />
			<img src="venus/004.jpg" descr="На повърхността на Венера" />
		</Images>
		<Test>
			<Question value="Температурата на повърхността на Венера е:">
				<Answer value="0 градуса по Целзий"/>
				<Answer correct="true" value="около 500 градуса по Целзий"/>
				<Answer value="около 100 градуса по Целзий"/>
			</Question>
			<Question value="Вярно ли е, че Венера има фази, подобно на Луната?">
				<Answer value="Не"/>
				<Answer correct="true" value="Да"/>
			</Question>
			<Question value="С какви телескопи се съставя карта на повърхността на Венера?">
				<Answer correct="true" value="Радарни "/>
				<Answer value="Оптични"/>				
			</Question>
			<Question value="Вярно ли е, че кислородът заема 90% от атмосферата на Венера?">
				<Answer value="Да"/>
				<Answer correct="true" value="Не"/>
			</Question>
			<Question value="Венера често е наричана сестра на Земята, защото двете имат:">
				<Answer value="сходна атмосфера"/>
				<Answer correct="true" value="сходни размери и маси"/>
			</Question>
			<Question value='Венера се нарича "Вечерница" или "Зорница"?'>
				<Answer value="Вечерница"/>
				<Answer value="Зорница"/>
				<Answer correct="true" value="И двете"/>
			</Question>
			<Question value="Може ли повърхността на Венера да се наблюдава с телескоп?">
				<Answer value="Да"/>
				<Answer correct="true" value="Не"/>
			</Question>
		</Test>
	</Lesson>
	
	<Lesson id="earth" title="Земя">
		<HtmlText>
			<![CDATA[<p>Земята е нашата планета, трета поред планета от Слънцето и пета по големина. Тя е единствената планета от Слънчевата система, за която знаем, че има живот. Движи се по орбита около Слънцето на 149 600 000 километра или <b>1 AU</b> (астрономическа единица за разстояние, равна на разстоянието от Земята до Слънцето) със скорост 67000 мили/час, има диаметър 12756 км и маса 5.972x10^24 кг. Атмосферата на Земята съдържа 77% азот, 21% кислород, аргон, въглероден двуокис и водни пари и заема средно място по плътност между атмосферите на Венера и Марс. Земята има един естествен спътник - Луната, движеща се по орбита на разстояние средно около 384 000 км.</p>
			<p>Средната температура на Земята е приблизително 10°С. Тя е различна за места с различни координати и се мени през денонощието и с годишните времена. Около 70% от повърхността на Земята е покрита с вода, която е нейната хидросфера, и е уникално явление в Слънчевата система, защото не присъства на други планети. Сложното взаимодействие между океаните, атмосферата и планетната повърхност определят нейния енергиен баланс и температурен режим. Облачната покривка обикновено закрива 50% от повърхността и топлината, останала във вътрешността на атмосферата (парников ефект) предизвиква повишаване на температурата до над 30 градуса. На другите космически тела, поради специфичните условия, водата е предимно в твърда фаза. На Земята само 7% от водата е постоянно в твърдо състояние, образувайки полярните шапки на планетата.</p>
			<p>Земята има най-голяма средна плътност сред планетите – 5.5 g/см3. Тази плътност е почти два пъти по-голяма от плътността на скалите на повърхността й, което говори за нееднородност на Земята. Наистина нейното ядро е с много по-голяма плътност от тази на мантията и кората. Вероятно то е желязно, може би с примеси от други тежки метали, докато в кората преобладават сравнително леките съединения.</p>
			<p>Счита се, че ядрото на планетата се състои от разтопено желязо и никел, и е възможно да е с твърда среда. Температурата е около 4000 градуса. Ядрото е обгърнато от силикатна мантия. Кората има дебелина около 10 км под океаните и 30 км, където са разположени континентите. Наличието на разтопено металическо ядро е причина за появата на магнитното поле и магнитосферата на Земята. Оста на магнитното поле не съвпада с географската ос. Неговото действие е причина за образуването около Земята на радиационни пояси, открити и изучени още с първите изкуствени спътници.</p>
			<p>Земната атмосфера се разделя на няколко слоя. На човека оказват въздействие предимно ниските слоеве от атмосферата (до 15-25 км.), тъй като там е съсредоточена основната въздушна маса:</p>
			<ul>
			<li><b>Тропосфера</b>– най-ниския слой от земната атмосфера, простиращ се до първия термичен минимум (т.нар. тропопауза). Горната граница на тропосферата зависи от географската ширина: в тропиците – 18-20 км., в умерените пояси – около 10 км., и от годишното време. При издигане във тропосферата температурата пада с около 0.6°C на всеки 100 м., достигайки до около минус 50°C. <b>Тропопаузата</b> е онзи атмосферен разделителен слой, над който температурата отново се повишава, вместо да спада. Времето като метеорологическо понятие съществува до тропопаузата. Нагоре вече не.
			В тропосферата съществуват циркулационни и конвективни движения на газовете, причинени от различните степени на нагряване на земната повърхност. Тук е съсредоточено основното количество водна пара от атмосферата и затова в този слой се образуват облаците. За тропосферата са характерни турбулентността и мощните въздушни вихри и урагани. В горните слоеве на тропосферата съществуват силни въздушни течения с определено направление. Турбулентните вихри, подобни на големи водовъртежи, се образуват под динамическото въздействието между бавно и бързо движещите се въздушни маси.</li>
			<li><b>Стратосфера</b>– слоя от земната атмосфера, разположен над тропосферата Простира се до височина 50-55 км, като температурата расте с височината от минус 50°C (в екваториалните области от минус 75°C ) до около 0°C. Стратосферата се различава от тропосферата по ниското съдържание на водни пари. Горните слоеве на стратосферата се нагряват от поглъщането на слънчевото ултравиолетово излъчване. В горната част на стратосферата се намира озоновия слой, който ни предпазва от вредната слънчева ултравиолетова радиация. Горната граница на стратосферата (<b>стратопаузата</b>) се намира там, където температурата се покачва, достигайки промеждутъчен максимум, който нерядко се съпоставя с температурата на приземния въздушен слой.</li>
			<li><b>Мезосферата</b> е слоят, разположен над стратосферата, в който до височина около 80-85 км температурата пада до минималните показатели за атмосферата като цяло. Рекордно ниски температури до минус 110°C са регистрирани с метеорологически ракети. Най-горния слой на мезосферата, наречен <b>мезопауза</b>, съвпада с най-ниските области на активно поглъщане на рентгеновото и късовълновото ултравиолетово лъчение на Слънцето, което предизвиква нагряване и йонизиране на газа.</li>
			<li><b>Йоносферата</b> е външният разреден слой от земната атмосфера, в който протича йонизация на газа под въздействието на слънчевите ултравиолетови и рентгенови лъчи. Тук от атома на кислорода под силната ултравиолетова бомбардировка се получава положително зареден йон и свободен електрон. На голяма височина йонизацията е слаба, защото газа е много разреден. Но при намаляване на височината се увеличава концентрацията на атоми и йонизацията се засилва. В същото време при един противоположен процес, наречен рекомбинация, свободни електрони се прихващат от положителните йони, ако са достатъчно близо. Различното количество на йоните на различна височина от атмосферата са причина за формирането на няколкото различни слоя: D, E, ES и F.</li>
			</ul>
			<p>Близо до полюсите взаимодействието между земното магнитно поле и заредените частици от Слънцето предизвикват появата на <b>полярно сияние</b>.</p>
			<p>Земята прави една пълна обиколка около Слънцето по своята орбита за 365 дни и 6 часа. Нашата календарна година се състои от 365 дни. Това означава, че всяка година остава по една четвърт денонощие, която не е вписана в календара. На всеки четири години към него се добавя по един допълнителен ден. Годината с допълнителен ден се нарича високосна година и има 366 дни. В такава година вместо 28, както обикновено, месец февруари има 29 дни. Това добавяне на допълнителен ден на всеки четири години премахва несъответствието между календара и движението на Земята.</p>
			<p>Според Йохан Кеплер (астроном, открил законите, по които планетите обикалят около Слънцето), земната орбита не е правилна окръжност, а елипса. През декември Земята е най-близо до Слънцето, а през юни е най-отдалечена. Освен това земната ос е наклонена спрямо перпендикуляра на еклиптичната равнина на 23.45 градуса (23° 27’) и именно този наклон е причината за четирите годишни сезона. В резултат на това отделни части от земния глобус са обърнати директно към Слънцето през определени периоди от годината. През юни северното полукълбо на Земята е обърнато почти директно към Слънцето и там е лято, а в южното полукълбо е зима. През декември слънчевите лъчи падат под голям ъгъл върху северното полукълбо и тогава там е зима, а в южното полукълбо е лято. В определен период от месеците март и септември двете полукълба са обърнати под еднакъв ъгъл към Слънцето и дните и нощите са почти еднакво дълги. Този момент, в който центърът на Слънцето пресича небесния екватор и огрява еднакво двете полукълба, се нарича пролетно или есенно равноденствие и настъпва по различно време през годините - обикновено между 20-22 март и 21-23 септември. С пролетното равноденствие започва пролетта, а с есенното - есента. През месец юни в северното полукълбо Слънцето достига най-високата точка в своето движение над хоризонта - обикновено около 21 юни и този момент се нарича лятно слънцестоене. Това е най-дългият ден от годината и е началото на астрономическото лято. След този ден дните започват да стават по-къси, а нощите - по-дълги. Около 21 декември в северното полукълбо настъпва зимното слънцестоене - началото на астрономическата зима, когато Слънцето се намира най-ниско над хоризонта и тогава е най-дългата нощ през годината. След този момент дните започват да стават по-дълги, а нощите - по-къси.</p>]]>
		</HtmlText>
		<Images>
			<img src="earth/001.jpg" descr="Снимка на планетата Земя"/>
			<img src="earth/002.jpg" descr="Вътрешна структура на Земята"/>
			<img src="earth/003.jpg" descr="Карта на Земята, съставена от множество сателитни снимки"/>
			<img src="earth/004.jpg" descr="Изглед на Земята от лунна орбита"/>
			<img src="earth/005.jpg" descr="Земята през нощта"/>
			<img src="earth/006.jpg" descr="Международната Космическа Станция"/>
		</Images>
		<Test>
			<Question value="Вярно ли е, че Земята е с по-малки размери от Венера?">
				<Answer value="Да"/>
				<Answer correct="true" value="Не"/>
			</Question>
			<Question value="Разстоянието от Земята до Слънцето е:">
				<Answer value="0.1 AU"/>
				<Answer correct="true" value="1 AU"/>
				<Answer value="10 AU"/>
			</Question>
			<Question value="През кой сезон Земята е най-близо по своята орбита до Слънцето?">
				<Answer value="Лято"/>
				<Answer value="Есен"/>
				<Answer correct="true" value="Зима"/>
			</Question>
			<Question value="Метеоролог. време съществува само в най-ниския слой на атмосферата?">
				<Answer value="Не"/>
				<Answer correct="true" value="Да"/>
			</Question>
			<Question value="Най-голям процент от земната атмосфера заема азотът?">
				<Answer correct="true" value="Да"/>
				<Answer value="Не"/>
			</Question>
			<Question value="Орбитата на Земята около Слънцето има формата на:">
				<Answer value="окръжност"/>
				<Answer correct="true" value="Елипса"/>
				<Answer value="Парабола"/>
			</Question>
			<Question value="Най-плътна от всички планети в слънчевата система е Земята?">
				<Answer correct="true" value="Да"/>
				<Answer value="Не"/>				
			</Question>
			<Question value="Земята има само един естествен спътник.">
				<Answer value="Не"/>
				<Answer correct="true" value="Да"/>
			</Question>
			<Question value="Посоката на въртене на Земята около оста й е:">
				<Answer correct="true" value="от запад на изток"/>
				<Answer value="от изток на запад"/>				
			</Question>
		</Test>
	</Lesson>
	<Lesson id="moon" title="Луна">
		<HtmlText>
			<![CDATA[<p>Луната е единственият естествен спътник на Земята и е най-яркият обект на небето след Слънцето. Обикаля около Земята на разстояние средно около 384000 км. Тя е само четири пъти по-малка от Земята, не излъчва собствена светлина, а отразява слънчевите лъчи и няма магнитно поле. Земната гравитация е причината Луната да се върти около Земята. Гравитационните сили между Земята и Луната предизвикват някои интересни ефекти. Най-известни от тях са морските приливи и отливи. Гравитационното привличане на Луната е много силно и затова земната повърхност, и особено океаните, се надигат по посока на Луната.</p>

			<p>Основната хипотеза за образуването на Луната е, че космическо тяло с размерите на планетата Марс се е сблъскало с нашата планета преди около 4.5 млрд. години и част от парчетата, останки от сблъсъка, са формирали диск около Земята, който след време е оформил Луната. Според някои учени Луната е била формирана от външните части на диска, а гравитационното привличане между материята и вълните, предизвикани от резонанса на нейното гравитационно привличане и движението й около Земята, са причината за наклона от 5.5° на нейната орбита спрямо равнината на земния екватор.</p>

			<p>Върху лунната повърхност има множество тъмни пространства. Те са равнини, покрити с лава, която е изстинала и се е втвърдила. Наблюдавани от Земята, тези пространства изглеждат като морета. Затова първите астрономи са ги нарекли с това име и това наименование е запазено досега. На Луната има също така и много кратери, образували се от ударите на метеорити. Лунната повърхност е предимно планинска. Най-високата планинска верига са Апенините. Един от нейните върхове е висок почти колкото Еверест.</p>

			<p>Луната няма атмосфера и това е причина за големите температурни разлики на повърхността й. Когато Луната е огряна от Слънцето, температурата достига до +120°C. През нощта температурата спада до минус 160°C.</p> 

			<p>Формата на Луната сякаш се изменя всяка нощ. Въртейки се по своята орбита около Земята в различните месеци, ъгълът между Земята, Луната и Слънцето се изменя: наблюдаваме това явление като лунни фази. Луната се върти около Земята за 28 дни (по-точно за 27.32 дни) и едно лунно денонощие също продължава 27.32 дни. Докато Луната обикаля около Земята, тя се върти и около своята ос за същото време. Това е причината ние винаги да виждаме една и съща страна на Луната. Лунната орбита е наклонена на 5.5° спрямо Земята и ако този наклон липсваше, щяхме да сме свидетели на затъмнения на Луната и Слънцето всеки месец. Когато Луната е над или под орбиталната равнина на Земята няма затъмнения. Съществуват две точки в земната орбита около Слънцето, където пълната или нова Луна е в подходяща проекция за причиняване на затъмнение. Когато това се случи и е пълнолуние, ние виждаме лунно затъмнение. Ако Луната е във фаза новолуние, ще виждаме слънчево затъмнение.</p>

			<p>Фазите на Луната започват с новолуние. Това е времето, когато Луната се намира между Земята и Слънцето и е възможно да се наблюдава слънчево затъмнение в определен регион по Земята. По време на тази фаза Слънцето и Луната са близко разположени в небето и Луната не се вижда. Наблюдава се обаче тъмносиво светене от нейната повърхност, което се причинява от осветяването на нейната тъмна страна с отразени слънчеви лъчи от земната атмосфера.</p>
			<p>Няколко дни след новолуние ние вече виждаме лунния сърп. На седмия ден след новолуние Луната е осветена наполовина отдясно и се намира във фаза първа четвърт - тогава Луната вече е изминала една четвърт от своята орбита около Земята и се намира на 90° встрани от линията Слънцето-Земя.</p>
			<p>Пълнолуние настъпва на 14-ия ден от движението на Луната по нейната орбита. Тогава тя се намира зад Земята (180° спрямо Слънцето) и се вижда през целия ден. Когато Луната, Земята и Слънцето са в идеална права, настъпва лунно затъмнение. При пълнолуние Луната изгрява, когато Слънцето залязва и постепенно започва да изгрява все по-късно всяка вечер.</p>
			<p>На 21-я ден от своя цикъл Луната изгрява около 6 часа преди Слънцето и залязва около 6 часа след неговото изгряване. Това е фазата трета четвърт и тогава Луната е наполовина осветена отляво. След този ден постепенно лунния сърп изтънява все-повече и повече, до настъпването на новолуние.</p>
			<p>Въпреки, че Луната обикаля около Земята за 27.3 дни (тропичен лунен месец) и се завръща на същата позиция на небето, тя вече не е със същата фаза. Времето от фазата пълнолуние до следващото пълнолуние е 29.5 дни и този период се нарича синодичен лунен месец.</p>

			<p>За първи път снимка на обратната страна на Луната е направена от руската космическа станция "Луна-3" на 4 октовмри 1959 г. През 1964 г. NASA започва работа по програмата Lunar Orbiter, една от целите на която е и фотографиране на повърхността на Луната с 5 непилотируеми космически апарата за определяне на местата за приземяване на хора на Луната с програмата Аполо. Първото успешно приземяване на повърхността на Луната е на станцията "Луна-9" на 31 януари 1966 г. в Океана на бурите. По-късно през същата година, на 2 юни, успешно се приземява и първият от американските апарати Surveyor, чиято цел е да направи отблизо снимки на лунната повърхност, за по-точно определяне на мястото за приземяване на пилотируем апарат.</p>

			<p>За първи път човешки крак стъпва на друго космическо тяло с мисията Аполо 11: на 20 юли 1969 астронавтът Нийл Армстронг прави своята първа крачка по лунната повърхност.</p>]]>
		</HtmlText>
		<Images>
			<img src="moon/001.jpg" descr="Луната" />
			<img src="moon/002.jpg" descr="Луната по време на лунно затъмнение" />
			<img src="moon/003.jpg" descr="Структура на Луната" />
			<img src="moon/004.jpg" descr="Лунният кратер Дедал" />
			<img src="moon/005.jpg" descr="Близка страна на Луната (винаги обърната към нас)" />
			<img src="moon/006.jpg" descr="Далечна страна на луната (никога не е обърната към нас)" />
		</Images>
		<Test>
			<Question value="Какви са големите кръгови образувания по повърхността на Луната?">
				<Answer value="Океани"/>
				<Answer value="Морета"/>
				<Answer correct="true" value="Кратери"/>
			</Question>
			<Question value="Ние винаги виждаме една и съща страна на Луната?">
				<Answer correct="true" value="Да"/>
				<Answer value="Не"/>				
			</Question>
			<Question value="Какво е средното разстояние между Луната и Земята?">
				<Answer value="200000 км"/>
				<Answer correct="true" value="384000 км"/>
				<Answer value="480000 км"/>
			</Question>
			<Question value="Има ли Луната атмосфера?">
				<Answer value="Да"/>
				<Answer correct="true" value="Не"/>
			</Question>
			<Question value="Кой е първият човек, стъпил на Луната?">
				<Answer value="Джон Глен"/>
				<Answer correct="true" value="Нийл Армстронг"/>
				<Answer value="Майкъл Колинс"/>
			</Question>
			<Question value="През коя година за първи път човек стъпва на Луната?">
				<Answer correct="true" value="1969 г"/>
				<Answer value="1869 г"/>				
				<Answer value="1967 г"/>
			</Question>
			<Question value="Как се нарича лунната почва?">
				<Answer value="Лунен грунд"/>
				<Answer value="Лунолит"/>
				<Answer correct="true" value="Риголит"/>
			</Question>
			<Question value="Колко човека са стъпвали на Луната?">
				<Answer value="7"/>
				<Answer value="10"/>
				<Answer correct="true" value="12"/>
			</Question>
			<Question value="За какъв период от време Луната се завърта около Земята?">
				<Answer value="За седмица"/>
				<Answer correct="true" value="За месец"/>
				<Answer value="За година"/>
			</Question>
		</Test>
	</Lesson>
	
	<Lesson id="mars" title="Марс">
		<HtmlText>
			<![CDATA[<p>Марс е четвъртата поред планета от слънчевата система, която заради цвета си е известна като Червената планета. Марс е от земен тип, с диаметър, малко по-голям от половината на земния - 3397 км. Има плътност 3.9 гр/см3 и гравитация 3.73g (38% от земната гравитация, която е 9.81g). Завърта се около своята ос за 24 часа и 37 минути. Продължителността на марсианската година е 687 земни или около 670 марсиански денонощия. Смяната на годишните времена, подобно на Земята, е обусловена от наклона на оста на въртене на планетата (25 градуса) към орбиталната плоскост. Марсианската година е двойно по-дълга от земната, затова и сезоните траят по-дълго. Планетата има много слабо магнитно поле - около 2% от земното.</p>

			<p>Скалите, почвата и небето на Марс имат червен или розов оттенък. Червеният цвят е наблюдаван още в миналото от астролозите, които дават на планетата името на древногръцкия бог на войната Арес. Преди космическите мисии Марс се възприема като най-сигурният кандидат за убежище на извънземен живот. Предполагало се е, че наблюдаваните от астрономите странни линии по повърхността са конструирани от населяващите го интелигентните същества. Друга причина за учените да очакват живот на Марс са забележимите сезонни промени в цвета на повърхността. Смятало се е, че условията на планетата позволяват разцвет на марсианската растителност през топлите месеци и изпадането й в летаргия през студените периоди.</p>

			<p>През юли 1965 г., Маринър-4 предава 22 снимки на Марс отблизо. Всичко, което се вижда на тях, е повърхност, осеяна с много кратери и естествено образувани речни канали, без следи от изкуствени канали и течна вода. Най-накрая, през юли и септември 1976 г., марсоходите Викинг-1 и 2 се спускат на повърхността на Марс и чрез три различни експеримента откриват неочаквана и озадачаваща химична активност в марсианската почва, но не дават категорични отговори на въпроса за съществуването на живи микроорганизми. Според биолозите от мисията Марс се самостерилизира. Те смятат, че комбинацията от слънчевата ултравиолетова радиация, която прониква в почвата, сухата почва и химично окислената почва предотвратява образуването на живи организми. Други инструменти не откриват признаци на органична химия на няколко места, но пък успяват да направят прецизни и окончателни анализи на състава на атмосферата и откриват следи на други елементи в нея.</p>

			<p>Атмосферата на Марс е коренно различна от земната. Съставена е предимно от въглероден двуокис с малки количества други газове. Въглеродният двуокис заемо около 95.3% от цялата атмосфера, а останалите проценти се разпределят между азот (2.7%), аргон (1.6%), кислород (0.13%), водни пари (0.03%) и неон (0.00025%). Въздухът на Марс съдържа около 1000 пъти по-малко водна пара в сравнение с земната атмосфера, но въпреки малкото количество тя кондензира, формирайки облаци, а в долините могат да се образуват слаби мъгли рано сутрин. Средната температура на повърхността на Марс е -63°C с максимална температура +20°C и минимална -140°C. Въглеродният двуокис замръзва и формира великопелна полярна шапка около всеки полюс и голяма снежна покривка, която се изпарява с настъпването на пролетта във всяко полукълбо. </p>

			<p>Снимката показва южната полярна шапка на Марс, която е близо до минималния си размер от 400 км. Съдържа основно лед от въглероден двуокис, който не се разтапя напълно. На места ледът е оцветен в червено заради праха, който се е смесил с газа при неговото втвърдяване.</p>

			<p>Повърхността на Марс изобилства от кратери, които са особено много в южното полукълбо. Тъмните област, заемащи значителна част от повърхността на планетата, са наречени морета (Елада, Аргир и др.). Диаметрите на някои от тях превишават 2000 км. Възвишенията, наричани материци, напомнят на земните континенти и са светли полета с оранжево-червен цвят. Подобно на Венера, и на Марс има огромни вулканични конуси.</p>

			<p>Височината на най-големият от тях, Олимп, превишава 24 км., а диматърът на неговата основа е повече от 500 км. Преди милиони години на Марс е имало мощни вулканични изригвания и размествания на повърхностните пластове, за което свидетелстват остатъците от лавинни потоци и огромните разломи по повърхността: един от тях е Маринър, система от каньони, с дължина 4000 км. и дълбочина от 2 до 7 км.</p>

			<p>Марс има два естествени спътника - Фобос и Деймос, намиращи се близо до планетата и имащи почти кръгови орбити, лежащи в екваториалната плоскост. Наблюденията им от Земята са трудни. Те са много различни от Марс, затова се предполага, че са "прихванати" от нея астероиди.</p>

			<p>Веднъж на 26 месеца Марс засиява ярко на нощното небе. Това се случва, когато Марс е в опозиция - Марс и Слънцето са от противоположните страни на Земята и тогава Марс, Земята и Слънцето са подредени в права линия. През 2001 година Марс достига своята опозиция на 13 юни и магнитуд минус 2.4m. Понеже орбитите на Марс и Земята не са идеални окръжности, Марс е най-близо до Земята няколко дни след 21 юни. На тази дата Марс се намира на 67.3 милиона километра от нашата планета. С висококачествени телескопи, дори и с малка апертура, се наблюдават тъмните полета и белите полярни шапки на червената планета. Понеже при опозиция Марс се намира най-близо до Земята, това е най-подходящия момент за изпращане на космически апарати. По тази причина през месец април 2001 г. NASA изстреля космическия апарат 2001 Mars Odyssey probe.</p>

			<p>На 28 август 2003 г. Марс е отново в опозиция, но ден преди това се намира в най-близката до Земята точка от своята орбита - това е най-голямото приближение на Червената планета за последните 73000 години - разстоянието между центровете на Марс и Земята е само 55.758 млн.км.</p>]]>
		</HtmlText>
		<Images>
			<img src="mars/001.jpg" descr="Марс" />
			<img src="mars/002.jpg" descr="Марс с видими полярни шапки" />
			<img src="mars/003.jpg" descr="Снимка на повърхността на Марс, направена от спускаемия модул на Викинг 1" />
			<img src="mars/004.jpg" descr="Микроскопични скални форми, показващи предишно наличие на вода" />
		</Images>
		<Test>
			<Question value="Марс е третата планета от Слънчевата система?">
				<Answer value="Да"/>
				<Answer correct="true" value="Не"/>
			</Question>
			<Question value="Колко голяма е планетата Марс?">
				<Answer value="Колкото Земята"/>
				<Answer value="2 пъти по-голяма"/>
				<Answer correct="true" value="2 пъти по-малка"/>
			</Question>
			<Question value="От какво е съставен Марс?">
				<Answer correct="true" value="Скали"/>
				<Answer value="Лед"/>
				<Answer value="Газове"/>
			</Question>
			<Question value="Луните на Марс са:">
				<Answer value="Титан и Харон"/>
				<Answer value="Европа и Деймос"/>
				<Answer correct="true" value="Фобос и Деймос"/>				
			</Question>
			<Question value="Какъв е цветът на полярните шапки на Марс?">
				<Answer value="Оранжев"/>
				<Answer correct="true" value="Бял"/>
				<Answer value="Червен"/>
			</Question>
			<Question value="Какви явления се появяват често на Марс?">
				<Answer value="земетресения"/>
				<Answer correct="true" value="пясъчни бури"/>
				<Answer value="вулканични изригвания"/>
			</Question>
			<Question value="Какво е Олимп на повърхността на Марс?">
				<Answer value="Огромен кратер"/>
				<Answer value="Планинска верига"/>
				<Answer correct="true" value="Вулканичен конус"/>
			</Question>
			<Question value="Вярно ли е, че Марс е кръстена на древноримският бог на войната?">
				<Answer value="Не"/>
				<Answer correct="true" value="Да"/>
			</Question>
		</Test>
	</Lesson>
	
	<Lesson id="jupiter" title="Юпитер">
		<HtmlText>
			<![CDATA[<p>Юпитер е петата поред планета от Слънцето и най-голямата в цялата Слънчева система. Юпитер е четвъртият най-ярък обект на небето след Слънцето, Луната, Венера и понякога, след Марс. От Земята Юпитер може да се види дори в малък телескоп или бинокъл като леко сплескан диск. Това се явява следствие от бързото въртене на огромната планета – Юпитер се завърта около оста си за 10 часа. Има 318 пъти по-голяма маса от Земята (1.900х1027 кг), а диаметърът му е 11 пъти по-голям от земния - 142 984 км. Движи се около Слънцето по орбита с радиус 778,330,000 км. (5.20 AU) и прави една обиколка за 11.86 земни години с орбитална скорост 13.06 км/сек.</p>

			<p>Юпитер е газов гигант и няма твърда кора. Неговата плътност е 1.3 г/см3. Структурата му е много различна от тази на Земята. Видимата "повърхност" на Юпитер фактически е най-горният слой облаци от неговата атмосфера. Атмосферата е дълбока и е съставена основно от водород и хелий, с малки количества метан, амоняк, водни пари и други елементи. Върху диска на планетата се виждат ивици от тъмни и светли облаци. В неговата атмосфера бушуват огромни бури. Известното Голямо червено петно е огромен антициклон, открит е преди 300 години и има овална форма с размери 12 000 на 25 000 км (размер, два пъти превишаващ размера на Земята). Температурата в атмосферата на Юпитер е много ниска – около –140°C в горния край на атмосферата. </p>

			<p>През 1979 г. сондата Voyager 1 откри, че Юпитер има система от пръстени, но те са много малки и бледи и не се виждат от Земята. Пръстените и луните на Юпитер се намират в радиоактивен пояс с интензивно излъчване на електрони и йони, захванати от силното магнитно поле на планетата. Тези частици и полета образуват магнитосферата на Юпитер, която се простира до 7 милиона километра по посока на Слънцето, а в другата посока достига на разстояние 750 милиона километра, чак до орбитата на Сатурн.</p>

			<p>Вътрешността на Юпитер е съставена от твърда сърцевина от материал, наподобяващ самата Земя с диаметър 24000 км. Тя е заобиколена от метализирана среда от смес на водород и хелий с дебелина 100000 км. На Земята тези два елемента съществуват като газ, но във вътрешността на Юпитер при изключително ниските температури водородът е в състояние, подобно на метал. Над тази зона от метализиран водород има течна обвивка от молекули, главно водород и хелий, и облачната атмосфера с дебелина повече от 1000 км. Подобно на Земята, и в регионите около полюсите на Юпитер се наблюдават полярни сияния. Тези сияния изглежда са свързани с материал от Йо, който пада в атмосферата на Юпитер по спирала следвайки линиите на магнитното й поле. Наблюдавани са също и електрически разряди (мълнии) в горния край на атмосферата. </p>

			<p>С помощта на бинокъл или малък телескоп при наблюдение на Юпитер около диска му може да се видят четирите луни, наблюдавани от Галилео Галилей с неговия саморъчно изработен телескоп (галилеевите спътници). Това са Йо, Ганимед, Европа и Калисто. Други спътници на Юпитер са Адрастея, Карме, Хималия, Метис, Алматея, Елара, Пасифея, Ананке, Леда, Синоп, Лизитея и Тива. </p>

			<p>Орбитите на Йо, Европа и Ганимед са взаимно свързани от приливните сили на Юпитер в отношение 1:2:4. След стотици милиони години Калисто също ще стане част от тази въртележка и ще прави своя оборот около Юпитер за двойно повече време от Ганимед и осем пъти повече време от Йо.</p>

			<p>В средата на месец май 2002 г. са потвърдени нови единадесет спътника на Юпитер. Те са открити от екип от учени от Хавайския университет, които използвали телескопа на Канада-Франция-Хаваи, разположен в Мануа Кеа в Хаваи, с една от най-големите CCD-камери в света ("12К"), за да получат подробни изображения на големи региони около Юпитер. Тези спътници имат диаметър между 2 и 4 км, ретроградни орбити и период между 557 и 773 дни. Дългите елипсовидни орбити са причина да се счита, че тези обекти са уловени от Юпитер преди няколко милиарда година, докато планетата е била още млада. През 2003 г. също са открити нови спътници на Юпитер. Към 15 април 2003 година техният брой вече е 60 !</p>]]>
		</HtmlText>
		<Images>
			<img src="jupiter/001.jpg" descr="Юпитер" />
			<img src="jupiter/002.jpg" descr="Близък план на атмосферата на Юпитер заснет от Вояджър 1" />
			<img src="jupiter/003.jpg" descr="Предполагаемата вътрешна структура на Юпитер" />
			<img src="jupiter/004.jpg" descr="Снимка, направена от Вояджър 1 на 24 януари 1979 г. от повече от 40 милиона километра разстояние." />
		</Images>
		<Test>
			<Question value="Коя планета е по-голяма от Юпитер?">
				<Answer value="Уран"/>
				<Answer value="Нептун"/>
				<Answer correct="true" value="Нито едната"/>
			</Question>
			<Question value="Пръстените на Юпитер се виждат много добре от телескопи на Земята?">
				<Answer value="Да"/>
				<Answer correct="true" value="Не"/>
			</Question>
			<Question value="Коя от двете планети се намира по-близо до Юпитер?">
			<Answer correct="true" value="Марс"/>
				<Answer value="Сатурн"/>				
			</Question>
			<Question value="Кой е открил пръстените на Юпитер?">
				<Answer value="Галилео Галилей"/>
				<Answer value="Николай Коперник"/>
				<Answer correct="true" value="Нито единия"/>
			</Question>
			<Question value="Каква е продължителността на една обиколка на Юпитер около Слънцето?">
				<Answer value="1.19 земни години"/>
				<Answer correct="true" value="11.9 земни години"/>
				<Answer value="119 земни години"/>
			</Question>
			<Question value="Юпитер е съставен основно от:">
				<Answer correct="true" value="газове"/>
				<Answer value="скали"/>
			</Question>
			<Question value="Коя комета се разби на повърхността на Юпитер през 1994 година?">
				<Answer value="Халеевата комета"/>
				<Answer value="Шумейкър-Леви"/>
				<Answer correct="true" value="Нито едната"/>
			</Question>
			<Question value="Колко са естествените спътници на Юпитер?">
				<Answer value="5"/>
				<Answer value="7"/>
				<Answer correct="true" value="Над 30"/>
			</Question>
			<Question value="Колко продължава едно околоосно завъртане на Юпитер?">
				<Answer value="5 часа"/>				
				<Answer correct="true" value="9.9 часа"/>
				<Answer value="19 часа"/>
			</Question>
		</Test>
	</Lesson>
	
	<Lesson id="saturn" title="Сатурн">
		<HtmlText>
			<![CDATA[<p>Изобретявайки астрономическия телескоп, Галилео Галилей започва да прави необичайни открития. С помощта на своя примитивен уред, той открива луни, обикалящи около Юпитер, наблюдава големи тъмни петна, преминаващи по повърхността на Слънцето и изучава кратерите по Луната. Но най-смайващото откритие прави през 1610 година, когато със своя телескоп наблюдава планетата Сатурн – истинския властелин на пръстените. </p>

			<p>Сатурн е може би най-известната и най-красивата от всичките планети в Слънчевата система. Макар, че не е единствената планета с пръстени, при нея те са с голям диаметър и ширина и могат лесно да се видят при наблюдение с телескоп или бинокъл, за разлика от останалите планети. Именно тази система от пръстени прави Сатурн толкова красив. </p>

			<p>Сатурн е втората по големина планета в Слънчевата система след Юпитер. Тя е огромно газово кълбо, подобно на Юпитер, но с по-малък размер и плътност, по-ниска от водата - 0,7g/см3. Диаметърът и е 120000 км. (9.44 пъти по-голям от земния), масата е 5.69x10^26кг. (95.15 пъти по-голяма от земната), а температура е около -150 градуса. Завърта се около оста си за 10 часа и 40 минути. Орбитата му е 10 пъти по-голяма от орбитата на Земята и прави една обиколка около Слънцето за 29.46 земни години. Сатурн единствената планета в Слънчевата система, чийто северен магнитен полюс съвпада със северния географски полюс. </p>

			<p>Сатурн, подобно на Юпитер, е сформирана основно от водород и хелий. Облаците в дебелата около 1000 км. атмосфера формират "релефа" на повърхността при наблюденията на Сатурн. Планетата се състоя от 94% водород и 6% хелий, вода, амоняк и метан. Понеже Сатурн е по-студен от Юпитер, повечето цветни химически елементи и съединения са в долната част на атмосферата и не се виждат. Външният слой на Сатурн е съставен основно от молекулярен водород. Навлизайки в дълбочина, където налягането е 100 000 бара, газът започва да прилича на гореща течност. При налягане от 1 000 000 бара водородът преминава в състояние на метализиран водород и много прилича на разтопен метал. Водород в това състояние се разполага до половината от радиуса на планетата. Под слоят с метализиран водород се намира слой от вода, метан и амоняк под високо налягане и висока температура, а в центъра на планетата е разположено скално ядро с размерите на Земята с температура около 12000К. Сатурн излъчва повече енергия в околното пространство, отколкото приема от Слънцето Сатурн притежава активна атмосфера - там бушуват вихрушки и антициклони със скорост 1800 км/час (на екватора), което е 4 пъти по-голяма скорост от ветровете на Юпитер. Ветровете духат предимно в източна посока. Най-силно духат ветровете около екватора и скоростта им намалява при увеличаване на географската ширина. </p>

			<p>Магнитното поле на Сатурн е по-слабо от полето на Юпитер. Предполага се, че електрическият ток в разположения дълбоко под повърхността течен метализиран водород е причина за магнитното поле на планетата. </p>

			<p>Най-голямата забележителност на Сатурн е системата от пръстени. Те са с диаметър 274000 км. - два пъти по-широки от Юпитер, но са дебели само няколко стотин метра. Лежат в екваториалната плоскост на планетата, която е наклонена към орбитата на въртене около Слънцето на 27 градуса. Пръстените могат да се видят дори в малък телескоп. Поради изменение на относителното разположение на Земята и Сатурн пръстените се наблюдават под различни ъгли. За първи път те са били наблюдавани от Галилей, но едва през 1656 г. Хюйгенс ги определя като система от пръстени. В течение на много години Сатурн се считал за уникален заради тази своя особеност, защото не са били открити все още пръстените около останалите газови планети. Пръстените са формирани от огромно количество частици, лед и камъни с размери от микрони до километри. Те се делят на няколко различни отделни пръстена с процепи между тях. Най-големият от процепите е открит от Касини през 1675 г. и носи неговото име. </p>

			<p>Спътниците на Сатурн са съставени основно от воден лед и скали. Това са Пан, Атлас, Енцелад, Прометей, Пандора, Епитемей, Янус, Мимас, Тетас, Телесто, Калипсо, Диона, Хелен, Рея, Титан, Хиперион, Япет, Феба, S/2000 S1, S/2000 S2, S/2000 S3, S/2000 S4, S/2000 S5, S/2000 S6, S/2000 S7, S/2000 S8, S/2000 S9, S/2000 S10, S/2000 S11 и S/2000 S12.</p>

			<p>Три двойки спътници, Мимас-Тетас, Енцелад-Диона и Титан-Хиперион, си взаимодействат гравитационно, създавайки стабилни връзки между техните орбити: периодът на завъртане по орбитата на Мимас е наполовина от периода на Тетас, т.е., отношението е 1:2. При Енцелад-Диона отношението е също 1:2, а при Титан-Хиперион то е 3:4.</p>

			<p>Сатурн може лесно да се види с просто око, тъй като е доста ярък обект на небето. С добър бинокъл и малък телескоп може да се види системата му от пръстени, а също и най-големият му спътник – Титан. На всеки 15 години Земята преминава през равнината на пръстените и тогава те почти не се виждат, но пък може да се наблюдава сянката, която хвърлят върху диска на Сатурн.</p>

			<p>През 1969 година Земята и Сатурн са разположени най-близо една до друга. Планетата с пръстените се е намирала на само 1,2 млрд. километра от Земята и наблюдавана с телескоп е била изключителна гледка. В края на 2002 година това се повтаря – на 17 декември Сатурн и Земята се намират пак максимално близо една до друга, подобно на своето разположение отпреди 30 години. И пак пръстените на планетата са максимално обърнати към нас. 17 декември 2002 година е специален ден, защото Сатурн е в опозиция – Слънцето и Сатурн са в различни страни на небето. При опозиция Сатурн се намира най-близо до Земята и свети много ярко. </p>

			<p>Опозицията на Сатурн настъпва на всеки 13 месеца и опозицията на огромната газова планета през 2002 година е едно от най-големите нейни приближения до Земята в последните 30 години, понеже по това време Сатурн е близо до перихелия (най-близката до Слънцето точка от неговата орбита). Сатурновата 30-годишна орбита не е правилна окръжност – тя е с формата на елипса, в която едната страна е 6% по-близо до Слънцето. Когато Сатурн е близо до Слънцето, е близо и до Земята и за нас той е изключителна гледка на небето. Сатурн е много ярък обект по време на своята опозиция. Пръстените са максимално обърнати към нас и отразяват много добре слънчевата светлина.</p>]]>
		</HtmlText>
		<Images>
			<img src="saturn/001.jpg" descr="Сатурн" />
			<img src="saturn/002.jpg" descr="Снимка направена от Касини-Хюйгенс: 27 октомври, 2004 г. на неосветената част от пръстените." />
			<img src="saturn/003.jpg" descr="Системата от естествени спътници около Сатурн." />
			<img src="saturn/004.jpg" descr="Температурна емисия на Сатурн, на която е видна гореща област, разположена на южния полюс" />
		</Images>
		<Test>
			<Question value="Кой от спътниците на Сатурн има атмосфера?">
				<Answer value="Мимас"/>
				<Answer correct="true" value="Титан"/>
				<Answer value="Рея"/>
			</Question>
			<Question value="Коя поред планета от Слънцето е Сатурн?">
				<Answer value="Четвърта"/>
				<Answer value="Пета"/>
				<Answer correct="true" value="Шеста"/>
			</Question>
			<Question value="Коя е най-голямата луна на Сатурн?">
				<Answer correct="true" value="Титан"/>
				<Answer value="Япет"/>
				<Answer value="Мимас"/>				
			</Question>
			<Question value="Кой първи наблюдава пръстените на Сатурн?">
				<Answer value="Кристиян Хюйгенс"/>
				<Answer correct="true" value="Галилео Галилей"/>
			</Question>
			<Question value="Кой учен първи установява от какво са съставени пръстените на Сатурн?">
				<Answer value="Галилео Галилей"/>
				<Answer correct="true" value="Кристиян Хюйгенс"/>
				<Answer value="Николай Коперник"/>
			</Question>
			<Question value="Може ли Сатурн да се види с просто око?">
				<Answer value="Не"/>
				<Answer correct="true" value="Да"/>
			</Question>
			<Question value="Какво е необходимо, за да се наблюдават пръстените на Сатурн?">
				<Answer correct="true" value="Любителски телескоп"/>
				<Answer value="Невъоръжено око"/>
				<Answer value="Телескопът Хъбъл"/>
			</Question>
			<Question value="Как се нарича тъмната ивица, която разделя пръстени A и B на Сатурн?">
				<Answer value="Процепът Галилео"/>
				<Answer correct="true" value="Процепът Касини"/>
				<Answer value="Разделителят Касини"/>
			</Question>
			<Question value="Коя от изброените луни не е на Сатурн?">
				<Answer correct="true" value="Европа"/>
				<Answer value="Титан"/>				
				<Answer value="Мимас"/>
			</Question>
		</Test>
	</Lesson>
	
	<Lesson id="uranus" title="Уран">
		<HtmlText>
			<![CDATA[<p>Уран е седмата планета в Слънчевата система и третата по диаметър. Движи се около Слънцето на разстояние в пределите от 18.3 до 20.1 AU с орбитална скорост 6.81 км/сек. Продължителността на деня й е 17 часа и 14 минути, а годината й е с продължителност 84.01 земни години. От Земята Уран може да се види с малък телескоп. Но единственото, което се вижда, е малкият зеленикав диск без никакви детайли по повърхността. Неговият диаметър е четири пъти по-голям от земния (50 800 км), а масата му е 14.54 земни маси (8.683x10^25 кг.). Уран е с по-голям диаметър, но с по-малка маса от Нептун.</p>

			<p>Уран е открита през 1781 г. от Уилям Хершел, който първоначално я смята за комета. Нарича я "Georgium Sidus" в чест на краля на Англия Джордж III. Името Уран е било прието, за да има съответствие с имената на останалите планети, но не се използвало до 1850 г. </p>

			<p>От наблюдения на Уран не се виждат никакви детайли. Дори на изображение на Voyager той се появява като синьо-зелено кълбо, точно така, както се наблюдава и от Земята. Оста на въртене на Уран е наклонена на 98° - той лежи на едната си страна в плоскостта на Слънчевата система и се върти в противоположна посока на останалите планети. Светът на Уран е бил посетен един-единствен път от сондата Voyager 2 на 24 януари 1986 г. По това време южният полюс на планетата е обърнат директно към Слънцето. В резултат на това полярният регион приема повече енергия от Слънцето в сравнение с екваториалните област. Въпреки това Уран е по-топъл на екватора, отколкото на полюсите, а механизмът за това не е изяснен от учените.</p>

			<p>Уран е един от четирите газови гиганти в нашата слънчева система и е съставена предимно от скали и вода, а водородът, хелият и метана са нейната плътна атмосфера. Астрономите считат, че Уран е формирана от същият материал - замръзнала вода и скали, от който са съставени и повечето луни на планетата. С нарастването на планетата налягането и температурата във вътрешността са се увеличили, превръщайки леда в гореща течност. </p>
			<p>Знанията ни за вътрешната структура на Уран са резултат от заключения от радиуса на планетата, нейната маса, период на ротация и формата на гравитационното поле. Уран има относително малко скално ядро, с радиус около 2000 км, тежащо колкото Земята и нагрято до около 6650°C. Над него е разположена мантия с около 10-12 земни маси, богата на вода, метан, амоняк и други елементи, които са под високо налягане. Външната обвивка е от молекулярен водород, хелий и метан и е с около 1-2 земни маси. Дълбоката плътна атмосфера е съставена от около 83% водород, 15% хелий и 2% метан, амоняк и воден лед. Температурата на повърхността на облаците е -214°C.</p>

			<p>Подобно на останалите газови планети, Уран има ивици от облаци, въртящи се бързо около него. Но те са много бледи и се виждат само на отделни снимки, направени от Voyager. Синият цвят на планетата се дължи на поглъщането на червената светлина от метана. </p>

			<p>Уран има магнитно поле, което е наклонено на почти 60° спрямо оста на въртене. Вероятно то е резултат от движението на различните повърхностни слоеве на Уран. </p>

			<p>През 1977 година са открити пръстени, лежащи в екваториалната плоскост. Всеки пръстен има ширина от няколко километра и не може да се наблюдава от Земята. Тези пръстени били открити по време на окултация (закриване на звезда). Пръстените са предизвикали спад на яркостта на наблюдаваната звезда, непосредствено преди и след закриването й от планетния диск. Общото количество пръстени е достигнало 11. </p>

			<p>В момента са известни 21 естествени спътника на Уран. Тези спътници формират 3 отделни класа: 11 малки, много тъмни, вътрешни спътника; 5 големи и останалите луни, отдалечени на големи разстояния. Спътници на Уран са Cordelia, Ophelia, Bianca, Cressida, Desdemona, Juliet, Portia, Rosalind, Belinda, 1986U10, Puck, Миранда, Ариел, Umbriel, Титания, Oberon, Caliban, Stephano, Sycorax, Prospero, Setebos.</p>]]>
		</HtmlText>
		<Images>
			<img src="uranus/001.jpg" descr="Уран" />
			<img src="uranus/002.jpg" descr="Уран заснет от телескопа Хъбъл" />
			<img src="uranus/003.jpg" descr="Уран, сравнен със Земята" />
			<img src="uranus/004.jpg" descr="Вътрешна структура на Уран" />
		</Images>
		<Test>
			<Question value="Как изглежда Уран при наблюдение с телескоп?">
				<Answer value="Като червен диск"/>
				<Answer correct="true" value="Като синьо-зелен диск"/>
				<Answer value="Като оранжев диск"/>
			</Question>
			<Question value="На кое място по големина е Уран сред планетите от Слънчевата система?">
				<Answer value="второ"/>
				<Answer correct="true" value="трето"/>
				<Answer value="четвърто"/>
			</Question>
			<Question value="Кой е откривателят на Уран?">
				<Answer value="Галилео Галилей"/>
				<Answer value="Исак Нютон"/>
				<Answer correct="true" value="Уилям Хершел"/>
			</Question>
			<Question value="Коя от луните не е спътник на Уран?">
			<Answer correct="true" value="Титан"/>
				<Answer value="Ариел"/>				
				<Answer value="Оберон"/>
			</Question>
			<Question value="От какво е съставено ядрото на Уран?">
				<Answer correct="true" value="Скали"/>
				<Answer value="Газ"/>				
			</Question>
			<Question value="Между кои планети се намира Нептун?">
				<Answer correct="true" value="Сатурн и Нептун"/>
				<Answer value="Марс и Юпитер"/>
				<Answer value="Юпитер и Сатурн"/>				
			</Question>
			<Question value="Кои газове могат да се открият в атмосферата на Уран?">
				<Answer correct="true" value="Водород, хелий и метан"/>
				<Answer value="Неон, хлор и кислород"/>
			</Question>
			<Question value="Има ли Уран магнитно поле?">
				<Answer value="Не"/>
				<Answer correct="true" value="Да"/>
			</Question>
			<Question value="Voyager-2 ли е космическият апарат, направил снимки на Уран?">
				<Answer correct="true" value="Да"/>
				<Answer value="Не"/>
			</Question>
		</Test>
	</Lesson>
	
	<Lesson id="neptune" title="Нептун">
		<HtmlText>
			<![CDATA[<p>Нептун, осмата планета от Слънчевата система и четвърта по големина, е открита през 1846 година от Йохан Гале в Берлинската обсерватория, използвайки изчисленията на френския астроном Юрбен льо Верие върху смущенията на движението на планетата Уран. Нептун е по-малка по размер, но има по-голяма маса от Уран. </p>

			<p>Нептун се върти около Слънцето на разстояние 4,504,000,000 км. (30.06 AU), има маса 1.0247х1026кг. (17.23 пъти по-голяма от земната) и диаметър по екватора 49532 км. (3.88 пъти по-голям от земния). Околоосното му въртене е с продължителност 18:25.55 часа, а обикаля около Слънцето за 164.82 земни години с орбитална скорост 5.43 км/сек. </p>

			<p>Нептун е посетен от един космически кораб – Voyager 2 на 25 август 1989 година. Повечето, което знаем за тази планета, е от това единствено посещение и от наблюденията на космическия телескоп Хъбъл.  </p>

			<p>Тъй като орбитата на Плутон е твърде ексцентрична, той понякога пресича орбитата на Нептун, и тогава Нептун се явява най-отдалечената от Слънцето планета в течение на няколко години.  </p>

			<p>За вътрешният строеж на Нептун може да съдим от нейните радиус, маса, период на въртене, форма на гравитационното й поле и от поведението на водорода, хелия и водата под високо налягане. Предполага се, че Нептун има скално ядро с маса, колкото Земята. Ядрото е обгърнато от мантия, богата на вода, метан, амоняк и други елементи, които са под високо налягане и висока температура. Мантията има маса, 10-15 пъти по-голяма от земната. Над мантията се намира външен слой с една или две земни маси, съставен от молекулярен водород, хелий и метан. Синият цвят на Нептун се дължи основно на поглъщането на червения цвят на светлината от метана в атмосферата, но има и някои допълнителни, все още непознати фосгени, които придават на облаците този наситен син цвят. Атмосферата му е съставена предимно от водород и хелий с малко количество метан, а температурата там е около минус 220°С. Както на повечето газови планети, и на Нептун бушуват огромни бури. Скоростта на вятъра на Нептун е най-голямата в цялата Слънчева система - около 2000 км/час. </p>

			<p>Най-голямата особеност на Нептун, Голямото тъмно петно, се намира в южното полукълбо. То е с размер, два пъти по-малък от Голямото червено петно на Юпитер, или почти колкото е диаметърът на Земята и е огромен ураган. В него скоростта на вятъра е 300 м/секунда. Voyager 2 откри по-малко тъмно петно, а също и малък неправилен бял облак, който обикаля около Нептун за 16 часа и е известен под името "Скутерът". </p>

			<p>Нептун има магнитно поле, което не съвпада с оста на въртене. Счита се, че това поле се генерира в сферична област близо до повърхността на планетата. Наблюдавани са били сияния именно в тези области. Подобно на газовите гиганти Юпитер и Сатурн в нашата Слънчева система, и Нептун има вътрешен източник на топлина, който му позволява да излъчва почти два пъти повече енергия, отколкото получава от Слънцето. </p>

			<p>Нептун има пръстени, които са тъмни и с неизвестна структура, подобно на пръстените на Юпитер и Уран. На пръстените на Нептун са дадени имена: най-външният е Адамс (на дистанция 62930 км и с ширина около 50 км), който съдържа три други с имена Свобода, Равенство и Братство. Следва безименния пръстен, с еднаква орбита с Галатея, след него е Leverrier, чийто външни разширения се наричат Lassell и Arago, и накрая – плахия Galle, който е на дистанция 41900 км и има ширина 15 км. </p>

			<p>Преди Voyager да се срещне с Нептун са били известни два спътника на Нептун: Тритон и Нереида с диаметри съответно 3800 км. и 300 км. Voyager е открил още шест спътника с диаметри от 50 до 200 км. Всички тези малки тела обикалят около Нептун в неговата екваториална плоскост и в същата посока на въртене на планетата. Нереида и Тритон обаче имат орбити, които са наклонени спрямо екваториалната плоскост на 30° и 20°. Тритон е уникален в това, че е единственият голям спътник в цялата Слънчева система, който се върти около своята планета в посока, обратна на посоката на въртене на планетата. Затова се счита, че тези два спътника не са се формирали заедно с Нептун, а са били прихванати от неговата гравитация в миналото. Останалите шест луни на Нептун са Thalassa, Despina, Galatea, Larissa, Proteus и Naiad. </p>]]>
		</HtmlText>
		<Images>
			<img src="neptune/001.jpg" descr="Нептун" />
			<img src="neptune/002.jpg" descr="Голямото тъмно петно заснето от Вояджър 2" />
			<img src="neptune/003.jpg" descr="Облачност на Нептун" />
			<img src="neptune/004.jpg" descr="Космическата сонда Вояджър" />
		</Images>
		<Test>
			<Question value="Кои са най-големите спътници на Нептун?">
				<Answer value="Титан и Нереида"/>
				<Answer correct="true" value="Тритон и Нереида"/>
				<Answer value="Титаниа и Нереида"/>
			</Question>
			<Question value="Нептун ли е най-отдалечената планета от Слънцето?">
				<Answer value="Да"/>
				<Answer value="Не"/>
				<Answer correct="true" value="Понякога е Плутон"/>
			</Question>
			<Question value="Нептун е една от най-малките планети?">
				<Answer value="Да"/>
				<Answer correct="true" value="Не"/>
			</Question>
			<Question value="Вярно ли е, че Вояджър 2 е открил всички спътници на Нептун?">
				<Answer correct="true" value="Не"/>
				<Answer value="Да"/>
			</Question>
			<Question value="Кой предполага съществуването на Нептун?">
				<Answer correct="true" value="Юрбен льо Верие"/>
				<Answer value="Тихо Брахе"/>
				<Answer value="Николай Коперник"/>
			</Question>
			<Question value="Кой космически апарат прави снимки на повърхността на Нептун?">
				<Answer correct="true" value="Вояджър 2"/>
				<Answer value="Аполо 2"/>
				<Answer value="Маринър 2"/>
			</Question>
			<Question value="Нептун е газова планета и затова няма магнитно поле?">
				<Answer value="Да"/>
				<Answer correct="true" value="Не"/>
			</Question>
			<Question value="Нептун не се вижда с невъоръжено око?">
				<Answer correct="true" value="Да"/>
				<Answer value="Не"/>
			</Question>
			<Question value="Заради кой елемент в атмосферата си Нептун има син цвят?">
				<Answer value="Хелий"/>
				<Answer value="Водород"/>
				<Answer correct="true" value="Метан"/>
			</Question>
		</Test>
	</Lesson>
	
	<Lesson id="pluto" title="Плутон">
		<HtmlText>
			<![CDATA[<p>Плутон е небесно тяло (наречено плутоид) с малки размери в сравнение с останалите планети, на орбита отвъд орбитата на Нептун. От своето откриване през 1930 до 2006 г. Плутон е считана за последната, девета плането в Слънчевата система. През 2003 е открито друго космическо тяло (2003 UB313), с по-голяма маса и разположено отвъд орбитата на Плутон, но едва след неговото идентифициране през 2005 г. се повдига въпроса дали това тяло не е 10-тата планета в Слънчевата система. За да се избегнат спорове и в бъдеще дали даден новооткрит обект с подобни характеристики трябва да бъде считан за планета, е приета нова дефиниция – планета-джудже. На 24 август 2006 г. Международния астрономически съюз въвежда това наименование за обектите от типа на Плутон и 2003 UB313, тъй като за разлика от планетите, тези тела нямат достатъчна гравитация, за да освободят своята орбита от присъствието на други малки тела. Така от планета Плутон става планета-джудже. Две години по-късно, на 12 юни 2008 г. Международния астрономически съюз приема новo название за малките космически тела подобни на Плутон – плутоиди. За плутоид се счита всяко небесно тяло, което обикаля около Слънцето отвъд орбитата на Нептун, има достатъчно маса, за да поддържа хидростатично равновесие (има почти кръгла форма) и по неговата орбита има други малки тела. В тази нова категория на обектите, които се намират на далечна орбита, няма да се включват големите тела от астероидния пояс между Марс и Юпитер, защото те не са отвъд орбитата на Нептун. За плутоид се счита и 2003 UB313, която носи името на древногръцката богиня на хаоса Ерис. </p>

			<p>Поради своята ексцентрична орбита, в течение на 20 години от своята 248 годишна обиколка около Слънцето, Плутон се явява по-близо до Слънцето в сравнение с планетата Нептун, която в такива случаи се оказва най-отдалечената планета от нашето дневно светило. Такъв е бил и периодът между 21 януари 1979 г. и 11 февруари 1999 г. Плутон отново ще премине орбитата на Нептун чак през 2226 г. Заради изключително ексцентричната си орбита в перихелия, когато е най-близо до Слънцето, Плутон се намира на разстояние 4440 млн. км. от Слънцето, а в афелия, когато е най-отдалечен – на 7395 млн. км.</p>

			<p>Плутон е по-малка от седем луни в Слънчевата система: Луната, Йо, Европа, Ганимед, Калисто, Титан и Тритон. Има диаметър 2274 км., движи се по орбита около нашата звезда на разстояние 5,913,520,000 км. (39.4 AU) и има маса 1.27x10^22кг. Плутон е открита през 1930 година от американският астроном Клайд Томбо и все още не е посетена от земен космически апарат. През 1978 г. е открит нейният спътник Харон, обикалящ на разстояние 20000 км. за 6.4 дни. Счита се, че Плутон има маса, само 0,2% от масата на Земята. Тъй като е известен (приблизително) и диаметърът на планетата, може да се види, че нейната плътност е значително по-малка от плътността на Земята. Понеже е много тъмна, се предполага, че всъщност Плутон е по-скоро гигантско кометно ядро. Повърхностната температура (-230°C) е твърде ниска, за да има значителна атмосфера. Възможно е в разредената атмосфера да има азот, въглероден двуокис и метан, а налягането да е едва няколко микробара. Плутоновата атмосфера може да съществува като газ, когато планетата е близо до перихелия, а през останалото време от дългата плутонова година газът е в твърдо състояние (лед).</p>

			<p>Съставът на Плутон не е известен, но съдейки по нейната плътност (около 2 мг/см3), се предполага, че тя е смес от 70% скали и 30% воден лед, много наподобяваща Тритон. Ярките петна по повърхността изглежда са обвити от лед от азот с малко количество метан, етан и въглероден окис. Съставът на тъмните области не е известен, но може би е подобие на органична материя или фотохимическа реакция, предизвикана от космическите лъчи. </p>

			<p>Плутон може да се открие с големите телескопи, където се вижда като звездичка от 14 звездна величина. Заради огромното разстояние, което го дели от Слънцето, Плутон се движи много бавно по небето.Именно огромното разстояние до това малко небесно тяло е причината да се забави изпращането на космически апарат за изследване на този далечен свят. Първоначално планирата мисия с името "Плутон-Куйпер Експрес" е отхвърлена, нo през 2006 г. е заменена от мисията "New Horizons". Очаква се тази роботизираната мисия на Наса да бъде първата, която да достигне и да изучи Плутон и нейните спътници, както и обекти от пояса на Куипер. Изстрелян на 19 януари 2006 г., и прелетял вече през орбитите на Юпитер (на 28 февруари 2008) и Сатурн (на 8 юни 2008), космическият апарат ще пресече орбитите на Уран (на 18 март 2011 г ) и Нептун (на 24 август 2014 г.) и към 14 юли 2015 г. ще достигне до Плутон, а след това ще продължи пътя си към Пояса на Куипер.</p>]]>
		</HtmlText>
		<Images>
			<img src="pluto/001.jpg" descr="Плутон" />
			<img src="pluto/002.jpg" descr="Плутон и Харон, естественият му спътник" />
			<img src="pluto/003.jpg" descr="Предполагаемата вътрешна структура на Плутон" />
			<img src="pluto/004.jpg" descr="Плутон, сравнен със Земята" />
		</Images>
		<Test>
			<Question value="Как изглежда Плутон в голям телескоп?">
				<Answer correct="true" value="Като светлинна точка"/>
				<Answer value="Като голям диск"/>
			</Question>
			<Question value="Как се нарича спътникът на Плутон?">
				<Answer value="Чарон"/>
				<Answer value="Тритон"/>
				<Answer correct="true" value="Харон"/>
			</Question>
			<Question value="На какво разстояние от Слънцето се намира Плутон?">
				<Answer value="6 млн км"/>
				<Answer correct="true" value="6 млрд км"/>
				<Answer value="60 млрд км"/>
			</Question>
			<Question value="Плутон е газова планета?">
				<Answer correct="true" value="Не"/>
				<Answer value="Да"/>
			</Question>
			<Question value="Плутон е деветата планета от Слънчевата система?">
				<Answer correct="true" value="Да"/>
				<Answer value="Не"/>
			</Question>
			<Question value="Коя от планетите е най-близо до Слънцето в сравнение с Плутон?">
				<Answer correct="true" value="Юпитер"/>
				<Answer value="Сатурн"/>
				<Answer value="Нептун"/>
			</Question>
			<Question value="През коя година е открита Плутон?">
				<Answer value="1910 г."/>
				<Answer value="1920 г."/>
				<Answer correct="true" value="1930 г."/>
			</Question>
			<Question value="Може ли Плутон да се види с невъоръжено око в тъмна нощ?">
				<Answer value="Да"/>
				<Answer correct="true" value="Не"/>
			</Question>
			<Question value="На полюсите на Плутон има ледени шапки?">
				<Answer value="Не"/>
				<Answer correct="true" value="Да"/>
			</Question>
		</Test>
	</Lesson>	
</Lessons>